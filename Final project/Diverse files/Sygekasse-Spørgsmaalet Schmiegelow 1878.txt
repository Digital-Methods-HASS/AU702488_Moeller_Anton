9
I. Sygekasse-Spørgsmaalet.
Den af Formanden ovenfor omtalte, af Dr. Schmiegelow
til Aarhus Lægeforening afgivne Betænkning «Om Sygekasser.
(Følgeblad til Ugeskrift for Læger 3dje Række XXIV Nr. 7)
var af bemeldte Lægeforening indsendt til den almindelige
danske Lægeforenings Bestyrelse, der fremlagde den paa
Mødet som Grundlag for Discussionen.
Schmiegelow. Idet jeg skal henvise til den omdelte
Beretning, skal jeg tillade mig at bemærke, at jeg ved Be-
handlingen af de indkomne Besvarelser og Udvalget af de
meddelte Oplysninger har maattet tage Hensyn til, at Be-
retningen ikke blev altfor udtværet, og derved har maattet
bruge et fornuftigt Skjøn. Skulde Nogen ønske flere Op-
lysninger, har jeg medtaget det Apparat, hvoraf saadanne
skulde hentes. For dem, der have læst min Beretning og
interessere sig for Sygekasserne, vil det være klart, hvilket
Standpunkt jeg indtager til det hele Forhold. Jeg mener
overhovedet, at Sygekasserne ere nyttige og gavnlige, men
at de ikke ere ganske hensigtsmæssigt indrettede, og at
Tingen kunde komme i en bedre Gænge, navnlig for Læge-
forholdets Vedkommende. Jeg vilde ønske, at Forhand-
lingen idag om denne Sag maatte kunne bringe et praktisk
Udbytte.
Dirigenten. Inden jeg giver Ordet til no nogen, skal
jeg udtrykkelig gjøre opmærksom paa, at Hr. Schmiegelow
i Slutningen af den omhyggelig udarbejdede Beretning, som
er omdelt, har opstillet 6 Theses, der kunne være Gjenstand
for Forhandlingerne; men jeg tror, at det vilde være uprak-
tisk, om vi vilde indlade os paa at forhandle hver enkelt af
disse Theses for sig; jeg tror, at flere af dem, saa interes-
sante og betydningsfulde de kunne være i og for sig, berøre
Spørgsmaal, der streife saa langt ind paa det national-
økonomiske og staa i saa svag Berøring med det rent læ-
gelige, at en Forhandling derom mindre ligger for denne
Forsamling. Jeg skal derfor blot bede de Herrer, som tage
Ordet, saa vidt muligt at have disse 6 Hovedspørgsmaal for
Øie, men jeg skal ikke indlade mig paa at sætte noget af
dem særskilt under Forhandling.

10
Dr. Jul. Petersen. Naar jeg skal tillade mig et Par
Ord om denne Sag, er det nærmest kun for at bringe en
Tak til Aarhus Lægeforening og særlig til Dr. Schmiegelow
for den interessante og omhyggelig udarbeidede Beretning
om Sygekasserne, som her foreligger os. Det er en Tak,
som jeg er vis paa at kunne bringe paa Forsamlingens og
Lægeforeningens Vegne, men som jeg personlig føler Trang
til at bringe, idet det var mig, der paa forrige Møde bragte
denne Sag frem. og det saaledes paa en vis Maade var mig,
der havde en Forpligtelse til at føre den videre, og navnlig
at skaffe det tilveie, som jeg ikke havde, da jeg indledede
Sagen forrige Gang, nemlig det Materiale, som nu er skaffet
tilveie, ikke af mig men af den dygtige Aarhus Lægefor-
ening og særlig Dr. Schmiegelow. Forøvrigt skal jeg i det
mindste paa dette Punkt af Discussionen ikke gaa vidtløftig
ind paa Sagen, skjønt jeg kunde have Lyst til at omtale
flere af de interessante Punkter, Dr. Schmiegelow frem-
drager; men det forholder sig med denne Sag, som vor Di-
rigent omtalte, at den er saa omfattende, at det er vanske-
ligt at tage fat paa den, og jeg tror, at hvis vi ikke skulle
komme ind paa forskjellige vigtige sociale Problemer, som
vi desuden ikke have Tid til at drøfte, er det nødvendigt at
indskrænke sig til at henvende sin Opmærksomhed paa en-
kelte Punkter, som særlig angaa Lægerne. Jeg skal derfor
tillade mig at henlede Forsamlingens Opmærksomhed særlig
paa Beretningens 28, Side 17, der omhandler, hvorvidt
Tillidsforholdet mellem Læge og Publikum er blevet styrket
ved Sygekasserne. Det er nemlig ikke alene det nærmest-
liggende Spørgsmaal fra Lægernes Standpunkt, men dette
Punkt er, tror jeg, ligesom et Barometer for Sygekassernes
hele Forhold, der ligger deri, om dette Forhold kan siges
at være styrket eller ikke, et Indicium for, hvorvidt Syge-
kasseinstitutionen udvikler sig heldig eller ikke. Der fore-
ligge nu her adskillige mærkelige Udtalelser. Ganske vist
er der ogsaa fremkommet opmuntrende Udtalelser, Udtalelser,
der vidne om, at der er opnaaet noget ganske betydeligt
ved Sygekasserne, noget saa betydeligt, at Samfundet skal
tage vare paa denne Instituton, og at Lægerne have Grund
til at søge at holde den oppe; men tillige foreligger der
nogle kjedelige og mindre tilfredsstillende Udtalelser fra
Læger, som have paategnet Schemaerne og have givet deres
Dom om, hvorvidt de ere tilfredse eller ikke med Forholdet
ved Sygekasserne. De flestes Udtalelser, skulle vi lægge
Mærke til, tyde ikke paa Tilfredshed; de udtale sig, jeg vil

11
ikke sige misbilligende, men mistrøstende. Jeg tror ikke,
at man kan forudsætte, at Lægerne ere mere malkontente
Folk end alle andre; der maa sikkert være Noget, der ligger
til Grund for disse Udtalelser, og skjøndt det ikke fremgaar
bestemt af det foreliggende Materiale, at Utilfredsheden
skriver sig derfra, er det dog aldeles utvivlsomt, at det er
et væsentligt Moment i saa Henseende, at Betalingsspørgs-
maalet er aldeles utilfredsstillende ordnet. Jeg tillod mig
ved forrige Møde stærkt at fremhæve denne Side af Sagen
og udtalte, at det var det Skær, hvorpaa Sygekassernes heldige
Udvikling nærmest kunde strande, hvis de bleve ved at ud-
vikle sig og omfattede en bestandig større Del af Befolk-
ningen. Det er klart, at naar Lægen ikke er formuende
eller rig, kan han ikke offre sig for Sygekasserne ved de
nuværende Betalingsvilkaar; disse maa da blive en sted-
moderlig Del af hans Praxis, og der vil aldrig kunne komme
det rette Tillidsforfold tilstede. Jeg har kun villet tillade mig
at henlede Opmærksomheden paa dette Punkt, som er
Hovedpunktet for Lægerne og maaske ogsaa for Samfundet,
idet Sygekasserne ikke kunne trives, før det anerkjendes, at
Lægeforholdet maa være et andet, end det er.
Dr. Møller (Hammershei). Jeg skal tillade mig at
gjøre nogle Bemærkninger til et Par af de af Dr. Schmiegelow
fremsatte Theses. Hvad det første Spørgsmaal angaar, da
formener jeg, at Lægerne ikke bør søge at erholde Indflydelse
paa Sygekassernes Organisation. Dersom man paa den
anden Side søger deres Hjælp, hvad man i Almindelighed
slet ikke gjør, saa forekommer det mig, at de ikke bør
nægte den efter bedste Evne. Hvad det andet Spørgsmaal
angaar, forekommer det mig, at Schmiegelow vilde anse det
for ønskeligt, at Sygekasserne fik et saa stort Omfang som
muligt. Med Hensyn dertil kan jeg meddele dem, at Me-
dicinens Historie har et Exempel i saa Henseende at opvise.
I Hertugdømmet Nassau have Lægeforholdene været ind-
rettede derefter; hele Landet var en stor Sygekasse og alle
Lægerne fik en fast Betaling. De vare, hvad man ogsaa
synes at sværme for her, alle sammen Kommunelæger, og det
var indrettet paa Papiret paa den idealeste og lykkeligste
Maade. Men det endte sørgeligt: hele Lægestanden blev et
Proletariat, og Befolkningen var, forunderlig nok, heller ikke
tilfreds dermed. Saa blev det endelig ophævet, jeg tror i
1850. Endelig har jeg med Hensyn til Betalingsvilkaarene
og Tillidsforholdet, som Dr. Petersen omtalte, ogsaa en Er-
faring, som jeg skal meddele. Det er med Hensyn til Vaa-

12
benbrødrenes Sygekasse i Vestervig. Først skal jeg forud-
skikke den Bemærkning, at naar man ser disse Sygekasser
efter, skulde man tro, at der stadig herskede Epidemier her
i Landet, og saaledes havde der ogsaa i den nævnte Syge-
kasse været et ganske overordentlig stort Antal Sygdomme.
Sygekassen havde haft fast Akkord med den tidligere Læge,
og det ønskede man ogsaa at faa med den nye og spurgte
om, hvad han vilde have; men han svarede, at han ingen
Akkord vilde indgaa med Sygekassen, men den skulde be-
tale ligesom andre Folk. Det fandt man meget urimeligt,
og man forsøgte at tale ham til Hjærtet; men han blev ved
sin Paastand, og han havde ingen Konkurrenter, saa at
Sygekassen maatte henvende sig til ham. Da Aaret saa var
omme, kom man og betalte hans Regning, og man takkede
ham ovenikjøbet, thi det havde haft til Følge, at Sygelig-
heden efter den Tid var betydelig aftagen blandt Kassens
Medlemmer.
Da det ikke lod til, at Flere vilde udtale sig om Sagen,
forespurgte
Dirigenten, om man fra nogen Side var betænkt paa
at fremkomme med Forslag til Beslutning, eller om Dr.
Schmiegelow selv vilde formulere, hvorledes han havde
tænkt, at Forsamlingen kunde stille sig til Sagen.
Schmiegelow. Jeg har sluttet den foreliggende Be-
retning med at opstille sex Theses til Forhandling, og jeg
har troet i Beretningen at have ydet tilstrækkeligt fra min
Side til Oplysning om Sagen. Jeg er ikke mere end Andre
interresseret i Sagen; det er efter Anmodning, at jeg har
taget mig af den, og det har været et temmelig kjedeligt
Arbeide; havde jeg vidst, at der ikke var mere Interesse for
den, vilde jeg slet ikke have indladt mig derpaa. Forøvrigt
skal jeg, da jeg har Ordet, tilføie en Oplysning. Jeg har
skrevet, at en Tiendedel af alle Individer i Landet skulde
være Medlemmer af en Sygekasse. Jeg har i saa Henseende
ikke lukket Munden for højt op; jeg har siden gjennemgaaet
dette Punkt med en Kollega, og vi have faaet ud, at det er
høist sandsynligt, at en Syvendedel af Landets Befolkning er
i en Sygekasse. For Aarhus's Vedkommende kan jeg sige,
at naar Vaabenbrødrene, Jernbaneselskabet o.fl. medregnes,
er omtrent en Trediedel af Byens Befolkning i Sygekasser.
Naar Forholdet er saaledes, skulde jeg dog mene, at der
nok for den almindelige danske Lægeforening, som har Læ-
gernes Interesser til Maal for sin Virken, kunde være Grund
til at forhandle denne Sag.

13
Dr. Colding. Jeg kan meget paaskjønne, at denne
Sag er bragt frem; men det forekommer mig, at den er
falden saa hovedkulds over os, at vi ikke ret godt idag
kunne tage nogen Beslutning. Jeg vil derfor foreslaa, at
Sagen bringes frem en anden Gang, naar vi have haft mere
Leilighed til at gjøre os bekjendte med de fremkomne Med-
delelser, end vi i Øieblikket kunne være.
Dirigenten. Jeg skal gjøre opmærksom paa, at Dr.
Schmiegelows Beretning om Resultatet af de indhentede Op-
lysninger har foreligget i 3-4 Uger i Ugeskrift for Læger,
saa det vistnok kan forudsættes, at de, der have haft Inter-
esse for Sagen, derigjennem have haft Leilighed til at gjøre
sig bekjendte med samme. Jeg tror ikke, at man med
Grund kan anke over, at Sagen ikke er forberedt, men at
man tvertimod maa tiltræde den Paaskjønnelse, der fra an-
den Side er udtalt af det ganske vist sparsomme, men eneste
tilstedeværende Materiale.
Distriktslæge Fangel. Vi maa vistnok yde Dr. Schmie-
gelow megen Anerkjendelse for hans omhyggelige og værdi-
fulde Arbeide, der destoværre alligevel kun kan støtte sig
paa sparsomme Opgivelser og Besvarelser af de skematiske
Spørgsmaal fra Lægernes Side. Det turde nemlig ved neiere
Undersøgelse vise sig, at Sygekassernes Omraade allerede er
voxet i en langt betydeligere Grad, end det fremgaar af det
Materiale, som har staaet til Dr. Schmiegelows Raadighed.
Naar der saaledes fra Lolland og Falster kun er indløben
Besvarelser angaaende 11 Sygekasser, og man derefter vilde
danne sig et Begreb om, hvor mange Sygekasser der findes
der, kunde man være nærmere ved Sandheden ved at an-
slaa Antallet af Sygekasser alene i en enkelt By, f. Ex. Ny-
kjøbing paa Falster og dens nærmeste Omegn, til at beløbe
sig til det anførte Tal, og paa Falster i det mindste, hvor
jeg bedst kjender Forholdene, ere disse saaledes, at næsten
hele Middelklassen paa Landet benytter Sygekasser.
Dirigenten. Det synes at fremgaa, at man i det
Hele er af den Mening, at de indkomne Oplysninger ere
utilstrækkelige til derefter at fælde nogen Dom, og jeg tviv-
ler ikke om, at mange af de Herrer dele denne Opfattelse
af Sagen. Derfor vil det dog maaske ikke være af Veien,
om der ved en Udtalelse eller en Dom, hvad man vil kalde
det, blev givet dem, der interessere sig for Sagen, en Fore-
stilling om, i hvilken Retning man her vilde anse det for
mest ønskeligt, at den fremtidig blev ledet.
Formanden. Det synes jo, at de tilstedeværende

14
Medlemmer trykke sig ved at udtale sig om denne Sag.
Det ligger efter min Opfattelse nærmest deri, at det er
vanskeligt for os her at discutere disse enkelte Theses, som
Dr. Schmiegelow har samlet som Resultat af sin Afhandling,
fordi de dels indeholde Udtalelser, som angaa hele den
socialøkonomiske Side af Sygekasserne, og dels angaa Ting,
hvorom man ikke kan fatte Beslutning i en Forsamling som
denne. Hvad saaledes No. 6 angaar: «passende Betin-
gelser for Læge-Engagement», saa er det et Punkl, der
særlig vedrører Lægerne, og det Punkt, hvori der er særlige
Vanskeligheder i forholdet til Sygekasserne; men vi kunne
ikke her fatte Beslutning derom; vi kunne ikke vedtage
visse Regler, der skulle følges, thi de maa modificeres
efter de forskjellige Forhold, hvor Sygekasserne findes, og
bestemmes anderledes i Kjøbenhavn end i Kjøbstæderne,
anderledes i Kjøbstæderne end paa Landet og igjen for-
skjelligt i de forskjellige Egne af Landet, eftersom Befolk-
ningen er mer eller mindre velhavende. Vi se os for Øie-
blikket ikke i Stand til her at tage nogen Beslutning, som
kan faa praktisk Betydning; men paa den anden Side kunne
vi dog af den foreliggende Bearbejdelse faa et Indtryk af,
hvorledes Sygekasserne staa i Forhold til Lægerne, og det
forekommer mig, at vi ikke her bør afslutte Discussionen
uden en Udtalelse, og at den burde gaa ud paa, at vi af
den fremlagte Bearbeidelse have set, at Sygekassernes Or-
ganisation i det Hele er mangelfuld og navnlig i den Ret-
ning, at det Tillidsforhold, man kunde ønske, bestod mel-
lem Sygekassernes Medlemmer og Lægerne, ikke er tilstræk-
kelig udviklet. Jeg skal tillade mig paa Bestyrelsens Vegne
at foreslaa Vedtagelen af en Resolution, som vi have for-
muleret saaledes:
«IdetForsamlingen udtaler sin Erkjendtlighed
af den af Aarhus Kredslægeforening fremlagte
Bearbeidelse af de indkomne Oplysninger an-
gaaende Sygekasserne, beklager den, at det deraf
fremgaar, at Sygekassernes Organisation mange
Steder er meget mangelfuld, og at navnlig det
nødvendige Tillidsforhold mellem Lægerne og Syge-
kassemedlemmerne ikke kan udvikles. Den ud-
taler Ønsket om, at en bedre Organisation maatte
blive tilveiebragt, men tror sig ikke i Stand til
ved Forhandlingerne her at formulere bestemte
Forslag i den Retning.»
Schmiegelow. Om én Ting maatte man dog kunne

15
udtale et bestemt Ja» eller «Nei», navnlig om det Spørgs-
maal: Bør Velstaaende kunne optages i Sygekasserne? Det
er dog en Sag af yderste Vigtighed, og Dirigenten syntes
at opfatte Dr. Fangels Ord anderledes, end i det mindste
jeg opfattede dem. Efter min Opfattelse gjorde han op-
mærksom paa, at naar jeg i min Beretning har anført, hvor-
ledes for Lolland og Falster Forholdet var i 11 Sygekasser,
saa kunde han fortælle, at der maaske for 100 Sygekasser
paa Lolland og Falster var lignende Forhold, og det, at der
er et saa betydeligt Antal Individer i Sygekasser, beviste, at
Institutionen har en overordentlig stor Indfiydelse paa hele
Lægevirksomheden. Jeg skal gjentage, at navnlig det Spørgs-
maal, om velstaaende Folk skulle være i Sygekasser, maatte
her kunne besvares med «Ja» eller Nei..
det
Belling. Jeg vil tillade mig at bemærke, at jeg hører
til den sydvest-sjællandske Lægeforening, som vor Formand
gav lidt paa Hovedet for vore videnskabelige Præstationer;
men alligevel have vi maaske taget ret praktisk paa denne
Sag. Der findes paa Landet omkring Ringsted en halv Snes
Sygekasser; i dem optages ikke velstaaende Folk, men kun
Husmænd med nogle faa Tønder Land Jord, Indsiddere,
Tjenestefolk og nogle enkelte Haandværkere. Dernæst er
der ingen af Lægerne i Ringsted, der udelukkende er Læge
ved nogen bestemt Sygekasse, men Sygekassernes Medlem-
mer kunne bruge hvilken af Byens fire Læger, de ville. End-
videre have vi ikke fast Akkord med Sygekasserne
vil altid enten gaa ud over Kassernes Interessenter, som
blive forsømte, eller over Lægerne, hvis Tid let bliver mis-
brugt
men vi have Akkord om hver enkelt Forretning:
enhver Recept, enhver Reise, enhver Operation er specifi-
ceret, og for Praxis om Natten og paa Helligdage beregnes
et Tillæg. 2 Kr. er det mindste, der betales for en Reise,
det stiger til 212 Kr. og det høieste, vi faa, er 3 Kr. Syge-
kassernes enkelte Medlemmer have som sagt Lov til at vælge
mellem Byens Læger, men alligevel føre Forholdene ganske
naturlig med sig, at hvor en Læge har sin Praxis i en be-
stemt Retning, der faar han ogsaa Sygekassepraxis.
den Maade komme Lægerne ud af det; vi faa af Sygekasse-
medlemmerne ligesaa meget, som vi faa af Gaardmænd, og
ere mere sikre paa at faa det, og paa den anden Side ere
ogsaa Patienterne godt tjente dermed. Det eneste, der er
mindre heldigt ved denne Ordning, er, at de Kjørepligtige
paa samme Dag kunne komme til at kjøre i Sygekassepraxis
-

16
med to eller tre Læger i samme Sogn, hvad de naturligvis
ikke synes om.
Gjellerup. Paa et andet Sted i samme tvivlsomme
Kreds, nemlig i Sore, have vi det omtrent paa samme
Maade, men vor Forening er fortiden i en forbigaaende Op-
løsnings-Tilstand, begrundet paa, at Dr. Bojesen nylig er
død, og der er kommen en ny Distriktslæge og endvidere
en ny tredie Læge, og vi ere endnu ikke rigtig bekjendte
med hinanden. Den nye Læge har for nylig modtaget En-
gagement ved en enkelt Sygekasse mod et bestemt Vederlag,
men det er sandsynligt, at det ikke gaar i Længden, men
at Sagen igjen kommer i den gamle Gænge.
Bolling. Jeg skal gjøre opmærksom paa det uheldige
Forhold, som fremkommer derved, at en Læge udelukkende
er Læge ved en Sygekasse. Naar der nemlig kommer Vogn
efter ham og han er borte, vil hans Kollega ikke gjøre Rei-
sen for ham, og saa kan den kjørepligtige komme til at
vente halve Dage efter ham.
No-
Distriktslæge Fangel. Som jeg før omtalte, findes der
en overordentlig Mængde Sygekasser paa Falster; men Or-
ganisationen af disse mange Sygekasser er høist forskjellig;
den ene ligner ikke den anden, og Bestemmelserne forandres
jævnlig fra den ene Generalforsamling til den anden.
gen direkte Indblanding eller Medbestyrelse fra Lægernes
Side tror jeg ikke, at man skal efterstræbe, hvorimod Læ-
gerne indirekte ville kunne have en Del Indflydelse paa
Ordningen af Forholdene ved at samtale med og give Op-
lysninger til dem, der stille sig i Spidsen. Hvad det fra
Lægernes Side gjælder om for at frembringe den manglende
Ensartethed, er, at de stille lignende og ensartede Fordringer
med Hensyn til Betingelserne for deres Hjælp, og at Ad-
gangen er lige for alle Læger, at enkelte Læger saa at sige
ikke forpagte Sygekasserne. Det er lige saa ubehageligt at
være Læge for dem, der ikke ønske Ens Hjælp, som at
udelukkes fra at benyttes af dem, der foretrække den ene
for den anden, og jeg tror, at det vil bidrage til et sundere
kollegialt Forhold og en bedre Stilling lige over for Pub-
likum, naar det gjensidige Forhold blev fuldkommen frit.
Fysikus Holst. Jeg vil tillade mig at foreslaa, at vi
vedtage det af Bestyrelsen stillede Forslag og ikke andet.
Det var overmaade rart og smukt, om vi kunde sidde her
og bestemme, at ingen velstaaende Mand maa være Medlem
af nogen Sygekasse; men Dr. Schmiegelow glemmer at sige,
hvorledes vi skulle bære os ad med at forhindre det. Det

17
gaar nemlig ikke saaledes til, at Folk gaa hen og spørge
Lægen, hvorledes de skulle indrette deres Sygekasse, for at
han vil være Læge ved den; men de lave først Kassen og
stille de Betingelser, de ville, for Optagelse i den, og saa
komme de og spørge Lægen, om han vil være deres Læge.
Siger han nei, gaa de til den næste, indtil de finde en
Læge, og de ville altid tilsidst finde en hvad de ogsaa
bør gjøre. Desuden kunde det ogsaa være Gjenstand for
Tvivl, hvem der skulde henregnes til de Velstaaende. Efter
min Formening vil derfor en saadan Udtalelse ligefrem være
et Slag i Luften og ikke andet og det forekommer mig,
at en lignende Betragtning kunde gjøres giældende om
andre Resolutioner. Men saadanne Resolutioner indser jeg
ikke Nytten af, at vi indlade os paa at vedtage. Derimod
forekommer det mig, at Bestyrelsens Forslag kunde være
en passende Afslutning paa denne Sag. Forhandlingen er
noget trykket, og jeg tilstaar, at det er min personlig For-
mening, at der ikke kommer noget stort Udbytte af den;
men det kan være en Skjønssag. Jeg skal altsaa slutte med
at anbefale at tiltræde Bestyrelsens Forslag og lade videre
Forhandling, som jeg synes, er unyttig og ørkesløs, fare.
Schmiegelow. Den Resolution, der er foreslaaet af
Bestyrelsen, synes jeg ogsaa, er ret god, men dog ikke til-
strækkelig fyldig, og hvad Fysikus Holst udtalte, forundrede
mig at høre, thi der er jo to Parter, og hvad hjælper det
saa, at den ene Part tager en Beslutning, naar den anden
Part siger nei. Tingen kan ikke komme i Rigtighed, uden
at begge Parter ere enige, og Lægerne behøve altsaa blot
at have en indbyrdes Overenskomst, saa kan Tingen ikke
gaa. Noget andet er det, at vi ikke her kunne befale, at
velstaaende Folk ikke maa optages i Sygekasserne, men det
er da ogsaa selvforstaaeligt, at i en Udtalelse derom ligger
hverken mer eller mindre, end at vi skulle tilstræbe, at det
ikke sker. Naar Fysikus Holst spurgte, hvad der skal for-
staas ved Velstaaende, skal jeg henvise til min Afhandling,
hvoraf fremgaar, hvorledes man paa mange Steder opfatter
dette Forhold, og at navnlig ikke faa Sygekasser have
etableret en Norm for Optagelsen under Hensyn til den
Kommuneskat, som Vedkommende svare.
Fysikus Holst. Jeg behøver næppe at gjøre opmærk-
som paa, at vi, der ere her tilstede, ikke ere en Kreds-
forening og altsaa ikke den ene Part, der staar overfor en
Sygekasse, men den almindelige danske Lægeforening. Den
Udtalelse, som her maatte blive vedtagen - hvad jeg for-
2
18
-
øvrigt ikke tror, vi kunne blive enige om kunde maaske
være bindende for Deltagerne, men vi kunne i alt Fald
ikke binde vore fraværende Kolleger. Den indbyrdes Over-
enskomst, som Schmiegelow omtalte, kan ikke komme i
Stand her, og en Udtalelse som den foreslaaede, der skulde
have Betydning for hele Lægestanden, vil efter min Over-
bevisning være ørkesløs.
Schmiegelow. Enten er jeg bleveu misforstaaet,
eller ogsaa har jeg aldrig forstaaet den almindelige danske
Lægeforenings Betydning. Vi kunne ganske vist ikke her
give Love for Landets Læger, men kun udtale Ønsker; men
naar der af en større Forsamling som denne udtales et
saadant Ønske, og der er den rette esprit de corps tilstede,
er det rigtignok min Mening, at det vil være de fleste ære-
kjære Læger magtpaaliggende saa vidt muligt at følge dette
Ønske. Naar Fysikus Holst ikke kan opfatte Sagen paa
den Maade, saa kan hans Mening jo være rigtig nok.
Dirigenten. Jeg maa tilstaa, at jeg tror, at de mod-
staaende Opfattelser, som ere gjorte gjældende fra de to
ærede Taleres Side, bedst vilde kunne klares, naar Dr.
Schmiegelow vilde være saa god at formulere sit Forslag,
saa at Forsamlingen selv kan dømme, om den sér sig i
Stand til at stemme for det.
Schmiegelow. Mit Forslag gaar ud paa, at der i
Stedet for den sidste Passus: «men tror sig ikke i Stand
til ved Forhandlinger her at formulere bestemte Forslag i
den Retning,» sættes: «og at Lægerne ville tilstræbe, at
ikkun Ubemidlede blive optagne i Sygekasser.»
Formanden. Jeg vil tillade mig at fraraade Vedtagel-
sen af dette Ændringsforslag. Hvis vi skulde vedtage det,
forekommer det mig, at vi maatte gaa ind paa at udtale os
om mange flere af de enkelte Punkter, og det synes jeg
ikke, at der er Anledning til. Naar vi derimod holde os
til den Resolution, jeg paa Bestyrelsens Vegne har fore-
slaaet, udtale vi os ganske i Almindelighed om Spørgs-
maalet, og videre tror jeg ikke, at vi kunne komme her paa
Stedet. Jeg skal derfor tillade mig at holde paa Bestyrel-
sens Forslag.
Distriktslæge Bech sluttede sig til Formanden, idet
han endvidere tilføjede, at paa mange Steder bleve Syge-
kasserne baarne af Velstaaende, uden at disse benyttede
dem. (Schmiegelow: Saa ere de ikke Medlemmer). Efterat
Dr. Schmiegelow havde vist denne Sag en saa overordent-
lig stor Interesse, vilde Taleren nødig se et Forslag af ham
19
falde igjennem, og han henstillede derfor til Schmiegelow at
tage sit Forslag tilbage.
Fangel opfordrede ligeledes Schmiegelow til at tage
Ændringsforslaget tilbage.
Schmiegelow. Jeg kunde herefter lige saa godt
tage mit Forslag tilbage, men saa synes det rigtignok at
være Forsamlingens Ønske, at netop Velstaaende skulle
være Medlemmer af Sygekasserne. (Flere: Paa ingen
Maade; men vi kunne ikke optage dette enkelte Spørgs-
maal uden at medtage flere). Saa frafalder jeg Forslaget.
Derefter gik man til Afsteming, hvorved.
Bestyrelsens ovenanførte Forslag
vedtoges enstemmig.
Jul. Petersen. Paa Bestyrelsens Vegne skal jeg
meddele, at vi ere saa heldige at være i Besiddelse af et
temmelig betydeligt Antal Aftryk af Dr. Schmiegelows Af-
handling. Da vi have troet, at der vil kunne udrettes ikke
saa ganske lidt til en grundig Reform af Sygekasserne ved
at faa Afhandlingen udbredt i videre Kredse ogsaa udenfor
Lægestanden, navnlig til saadanne Institutioner, som inter-
essere sig for Sygekasseforholdene, skal jeg bede de Herrer,
der ville tage sig deraf, at henvende sig til mig for at
modtage Exemplarer af Afhandlingen.
Hermed sluttede Forhandlingerne i Formiddagsmødet.
Tiden fra Kl. 1-4 anvendtes til et Besøg paa Kyst-
hospitalet.
Forinden Forhandlingerne gjenoptoges Kl. 4, foreviste
og forklarede Distriktslæge Schouboe et pneumatisk Appa-
rat for Forsamlingen. Om dets Fortrin og Mangler yttredes
afvigende Meninger af de Herrer Schouboe, Prof. Brünniche
og Distriktslæge V. Møller.

